„5-

Item sehabet Ann. I 38. Atin Chaucis coeptavere seditionem praesidium
agitantes vexillarii discordium legionum. Eadem illi ac vexilla Pannonicarum le-
gionum conditione praesidium agitaturi h. e. ad officia militaria in confinio hostium obeunda
et a legionibus separati sub proprio erant vexillo suoque praefecto castrorum. Quod autem
Walchius l. l. nullum aliud militum genus nisi veteranos intelligi vult, nihil attulit vir do-
ctissimus, quo sententiam sane lubricam satis muniret. Idcirco enim rebellasse milites , quod
audita ceterorum missione non et ipsos missos esse audivissent ‚ neque ex scriptoris verbis
apparet et earundem legionum veterani c. 35 distincte memorantur. ¹⁹)

Accedit locus gravissimus ab editoribus valde vexatus Agr. 18. ubi imperator cum
, media aestate in Britanniam transgressus milites iam per provinciam distributos invenisset,
exercitum cogere constituit. Verba autem haec sunt: Co ntractisque legionum vexillis
et modica auxiliorum manu, quia in aequum degredi O rdovices non aude-
bant, ipse ante agmen, quo ceteris par animus simili periculo esset, erexit
aciem. Qua de causa legionum vexilla veteranos necessario fuisse cum Walchio statuamus,
me quidem assequi non posse, ingenue fateor. Quid enim? non contractis legionibus ipsis
solos veteranos, senio confectos in tanto rerum discrimine adscivisse Agricolam unquamne
cuiquam persuadebitur? Opponuntur legiones et auxilia atque singulae illarum partes per
provinciam distributae dicuntur vexilla adiuncto genitivo, quo totum corpus, cuius erant
delecti indicaretur. Neque plus profecit Hertelius, qui postquam locis sane gravissimis Er-
nestii de vexillariis tironibus opinionem refutavit, pariter veteranos illos fuisse evincere cona-
tus neque proxime antecedentis loci rationem neque universam totius exercitus conditionem
satis reputasse videtur.

Praeterea in delectorum numero ponendos duco mille vexillarios, quos Tacitus H. II

18. ad Spurinnae copias adsrciptos fuisse dicit: Certum erat Spurinnae, is enim ·

Placentiam obtinebat, necdum venis seCae cinam, et si propinquaret coerce rev
intra munimenta militem nec tris praetorias cohortes et mille vexillarios
cum paucis equitibus veterano exercitui obicere, sed indomitus miles et
belli ignarus correptis signis vexillisque ruere q. s. Quo loco tres praetoriae
cohortes et mille vexillarios aperte opponi veterano exercitui nemini non in promptu est.
At ut et ipsum numerum utriusque exercitus, id quod Walchio placet, inter se comparari
facile concedas, neque illud quemquam effugere potest, eosdem paullo infra appellari indo—
mitos et belli ignaros, unde id saltem consectarium videtur, veteranos illos non fuisse, fuisse
delectos e legionibus vel cohortibus. At vero mihi obicies, legem illam dicendi, qua vexil-
liarii nude appellati nusquam fere reperiantur, quamque pro fundamento quasi disputationis
positam dixerim, hoc loco aperte derelinqui, Nimirum derelinquitur ita, ut ex totius loci
natura et ex ,verbis statim adiunctis, qui illi fuerint, eluceat atque id ipsum nobis suffragari
videatur. Neque verum est, quod Ritterus. ad H. 11 11 explicandi causa attulit, Nam quod
illic veteranos e praetorio eosdem esse monuit, qui hoc loco mille vexillarii dicantur, me-
moria deceptus est vir doctissimus, cum illi inter comites Othonis memorentur, hi Spurinnae

 

 

¹⁹) Cf. Ritter. ad h. 1., quo plurima quae hue spectant exempla collegit.

