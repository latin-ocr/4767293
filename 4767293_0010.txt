—2‚..

aliquo missarum, tum vexilla veteranorum vexillariosque ‚ quos solos ita proprio nomine
appellatos voluerunt nonnulli interpretes, paullo accuratius investigem et subiunctis iis, quae
de vexillis tironum, equitum, singularum cohortium apud scriptorem nostrum traduntur, po-
stremo et quae ex Taciti loquendi genere suerint vexilla et quid intercesserit discriminis inter
ea signaque certius definire suisque finibus circumscribere studeam.

Quae de vexillariis circumferuntur virorum doctorum opiniones apte cum Hertelio l. l.
in quattuor classes ita dividere volui, ut primae et alterius Lipsium ponerem auctorem. Is
cum ad Ann. 1 17. vexillarios fuisse veteranos, qui stipendiis peractis i. e. vicesimo militiae
anno absoluto sub vexillis haberentur, donec praemium et emerita acciperent, statuisset, con-
tra ad Hist. 11 100 hoc adiungit: „sciendum est, duplicia vexilla videri illo aevo fuisse:
prius e veteranis, alterum ex electione in necessitate aliqua aut bello: cum ipsae legiones et
aquilae in castris aut provinciis relinquebantur, certa manu discerpta, qui sub vexillo mitte-
bant-un hi tales vexillarii et e tali legione dicuntur.“ ³) Hanc alteram sententiam huc illuc
mutatam inter alios secuti sunt Gronovius ⁴) et Le Beau. ὓ) Tertio loco Hertelius ponit
unum Ernestium, ⁶) qui in excursu ad Tacitum haec tria invenisse sibi videtur: „primum
fuisse vexillarios peculiare genus militum sive peculiarem militiae gradum; deinde legiona-
rios milites fuisse3 denique fuisse tirones eosdemque, qui olim hastati fuerint.“ Quartam
classem efficiunt Salmasius ⁷) et Dureau de Lamalle: Ille levis armaturae milites intelligit,
hic primas singularum cohortium centurias vexilli custodes dici putat vexillarios. (Qtenabiete).
Ex his omnibus unam Lipsii quam altero loco posui opinionem veram esse, ut inter omnes
iam satis constat, ita qui Taciti loci ad delectos , qui ad veteranos referendi sint, valde
ambigitur. Nobis vero id maxime propositum est, ut qua vi vocabulis vexilli et vexilla-
riorum ille usus sit, ex ipsius scriptoris locis comparatis omnibus eruere atque, quantum fieri
possit, eius dicendi consuetudine omnem dubitationem in posterum profligare conemur.

Ac vexillariorum nomen oum apud scriptores liberae reipublicae nusquam nisi de signi-
feris dicitur, imperatorum demum aetate ⁸) de militibus sub vexillo tendentibus ita valuit , ut
in nomen proprium quasi abiisse videatur, quo omnis militiae generis delectos quique a toto
corpore seiuncti essent, complecterentur. Eodem fere sensu etiam apud Caesarem Livium
alios vexilla supplementorum ad exercitum missorum pluribus locis reperiuntur, sed vexilla-
riorum appellationem frustra quaesiveris. Quare ab Augusto, qui in re militari et commu-
tavit multa et instituit, ⁹) de militibus sub vexillo missis mutationem aliquam factam esse
statuamus necesse est. Sicut enim veterani ab illis demum temporibus post exauctorationem
apud exercitum tanquam propriae cohortes retinebantur, „ceterorum immunes nisi propulsandi

³) cf. Lips. de militia Romana. 1, 8 et V, 19.

ιδ) Gronovius ad. Tac. Agric. 18.

⁸) Le Beau. uemoirea de l'acsdemie des inser. t. XXXII p. 301. sq.
⁶) Ernesti ad Tac. 11, 2 in excursu.

⁷) Graevii Thesaurus A. R. t. X p. 1428 al.
⁸) Inde ab Augusto. Hinc explicandum est quod apud Tacitum potissimum vexillarii nominantur atque ex illins

locis recte interpretandis de summa quaestionis pendet indicium.
⁹) Suet. Aug. 100.

