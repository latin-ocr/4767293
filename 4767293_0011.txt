..3—

hostis,“ ita domi militiaeque ad varios usus diversaque militiae munera singulas copiarum partes
delectas saepissime amandatas esse constat. ¹⁰) Id in bellorum discrimine in Caesareis ma-
xime provinciis factum esse consentaneum est, cum bello aliquo exorto provinciae in confinio
hostium positae non omnibus copiis nudari possent eaedemque ad expeditiones in diverso
fortasse terrarum tractu faciendas necessariae viderentur. Inde robur legionum paullatim
subversum esse, cum ignoti ex diversis partibus -coacti neque ullo necessitudinis vinculo
inter se coniuncti minus acriter pugnarent, suo iure inter corruptae militiae causas profert
Langius. ¹¹) His delectis cum, nisi tota legio e castris educeretur, religionis causa aquilam
praeferri non liceret , tanquam insigne vexillum proprium tribuitur ipsique ex frequenti usu
dicuntur vexillarii. Aliam explicandi rationem iniit Hertelius p. 97 sq.; qui cum a praesidiis
agitandis necessitatem militum e legionibus deligendorum deducere conatur, neque iustam
causam, cur id· illis demum temporibus factum esse putaret attulit neque unquam exemplis
evincere nobisque persuadere poterit, eos milites, qui ad eum usum semel adhibiti essent,
cum iam ad suam legionem rediissent, propriis sub vexillis mansisse ac vexillarios, quasi
adhuc abessent, appellatos esse. Immo donec sub vexillo a toto corpore seiuncti agitabant,
et erant et appellabantur vexillarii, reversi iam vel cohortium vel manipulorum nominibus
ut antea distinguebantur. Veteranos autem, cum exauctorati inde ab Augusti aetate sub suo
tenderent vexillo, proprio nomine vexillarios et ipsos appellatos esse ut facile concedo, ita
cum alii insuper essent vexillarii, ut utrique distingui possent, additamentum aliquod, quo
militiae genus cognosceretur, et addendum fuisse et passim fere a Tacito additum esse etiam
atque etiam contendo. Miro quidem interpretandi artifieio Walchius. ¹²) totam quaestionis
confusionem ex duplici usu ,vocabuli vexilli deducendam putat idemque inter vexilla legio-
num et vexilla delectorum e legionibus multum interesse probare conatur. Quod ut verum
esse evinceret multos Taciti locos longe diversos ita adhibuit, ut aut solos veteranos eminenti
quodam sensu dictos esse vexillarios praeterque ipsos non fuisse, qui eodem nomine appella-
rentur, aut Taciti dicendi consuetudinem ambignum quiddam ac contortum redolere statueret.
At vero cum ad singula eius argumenta refutanda loci ipsi infra rectius interpretandi ansam
praebere videantur, hoc virum doctum primum omnium attendisse velim, summam scriptoris
diligentiam eo ipso loquendi genere conspicuam esse. Ab ea enim dicendi lege —- quam pro
fundamento quasi totius disputationis positam volui — nusquam illum recessisse obeservavi‚
ut substantivis vexilli sive vexillariorum genitivum vel aliud attributum, quo genus militum
cognosceres, aut diligenter adiungeret aut ex totius narrationis serie accurate perspecta
facile id eluceret. Quod si probe tenueris, omnis dubitatio sublata videbitur neque con-
tortis interpretamentis scriptoris locos turbari patiere. Boetticherus autem , quiin lexico
Taciteo ¹³) electos s. delectos cum vexillariis non confundendos esse mouit, multis Taciti
locis, quibus qui uno loco electi ex hac illa legione dicuntur alio vexilla eiusdem sive vexillarii

appellentur luculente refellitur. cf. H. 1 61 coll. 111 89. Ann. XV 26. vexilla delectorum

¹⁰) H. IV 14. 15. 11 57.

¹¹) Lange. Historia mutationum rei militaris Romanorum. Gotting. 1846. p. 75. 78.
¹²) ad agric. c. 18.

¹⁸) s. v. vexillarii et vexilli.

1*

 

